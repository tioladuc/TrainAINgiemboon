ngiemboon,en
"Yɔɔn ŋwàʼne áa ŋweʼé mèŋ Pɔ̂ɔ, ngàŋntúm Yěsô Keleto. N gee ngàŋntúm Yěsô, á nue Ssé pɔ́ Yěsô la tsẅi ngie n gwɔ́ wɛ̌. Yé Ssé zɔ gÿo pege tsẅɛ́ɛ, Yěsô Keleto ne ńgÿo yé ngie kɔ̀ɔkɔ́ɔ gie pege ne ńzẅíʼte mbwó Ssé à pumte.","Paul,   an apostle of Christ Jesus by the command  # 1:1 Rm 16:26; Ti 1:3 of God our Savior  # 1:1 1Tm 2:3; Ti 1:3; 2:10; 3:4; Jd 25 and of Christ Jesus our hope:  # 1:1 1Co 15:19; Col 1:27; 1Th 1:3; 1Pt 1:3,13"
"N ŋweʼe ńnáa mbwó gù Timotê. Ɔɔ mbwó mèŋ ńgwɔ́ míŋ wɔ̀ɔn tɛʼ, ńtí nò Yěsô Keleto gẅie pɔ̀gɔ pǔ ńzáb ntʉ́m na yé. N ne ńdúɔ mbwó Tá wege Ssé mbɔɔ mbwó Cʉ̀apʉ̀a wege Yěsô Keleto ngie pɔ́ ne ncÿó gʉm jú, ńne ńtsɔ́ɔn mezìŋe mú, ńne ńnéŋe mbʉ́lè na gù.","To Timothy,   my true son in the faith."
"N ne ńkwoŋo ngie ɔ̀ néŋe Efésò, páʼ n ka gwaa gʉa lé Masenduwane ńtsẅii mbwó gù la, ńnéŋe wó, ńzsé ngie ɔ̀ ge lʉʼʉ mbwó tsɔ́ pʉ̀a pie ée wó ngie tà pɔ́ gíŋ ńzíʼi pʉ̀a menò mie ée na nò Yěsô Keleto é té na mánzsè wɔ́. ","As I urged you when I went to Macedonia,   remain in Ephesus  # 1:3 Eph 1:1 so that you may instruct certain people  # 1:3 Jd 4 not to teach false doctrine "
"Gɔɔn né pɔ́b ngie pɔ́ nyé menò púʼkwɔb, lâ menò pà mángʉanjʉʼ pɔ́b pie é tʉ́, é té mag. Yɛ̌ ntí menò gÿo mé zoŋo nò pɔ́ sẅɛ̀ɛ sẅɛ̀ɛ, é té kẅéte lézsé mmó gie Ssé la kwaŋa légÿo nyìŋ mesoŋ tsẅɛ́ wɔ́. Mé lɔg pɔ́ lézáb ntʉ́m na Ssé tá ńzsé yɛ̌ mmó. ","or to pay attention to myths   and endless genealogies. These promote empty speculations rather than God’s plan,  # 1:4 Eph 1:10; 3:2,9; Col 1:25 which operates by faith. "
"Ɔ̀ gɔɔn yɛ̌ nò né pɔ́b légwɔ́ gie pɔ́ ge kwoŋ petsɔ́ pʉ̀a tà shwóŋo nò. Lekwoŋo nyìŋ tà shwóŋo nò, à zɛ́te légẅiin ntʉ́m Ndʉalʉ̌a, ńzɛ́te légÿo mmó gie mbùm jù té cúɔ gú mǒ wɔ́, ḿbiŋe ńzɛ́te lézáb ntʉ́m na Ssé, kwàʼ nénʉ́. ","Now the goal of our instruction is love   that comes from a pure heart,  # 1:5 Ps 24:4; 2Tm 2:22; 1Pt 1:22 a good conscience,  # 1:5 Ac 23:1; 24:16; Rm 9:1; 2Co 1:12; 1Tm 1:19; 3:9; Heb 10:22; 1Pt 3:21 and a sincere faith.  # 1:5 2Tm 1:5 "
"Etsɔ́ pʉ̀a kéen ńnyé mɔɔn menò, ńkúu pyé, ńcʉ́ʼʉ ńzɔ́gɔ ńzoŋo pɔ́ menò mie é té tyé. ",Some have departed from these and turned aside to fruitless discussion. 
"Pɔ́ ne ńkwoŋo légwɔ́ pazíʼi mbʉ̌ Mǒonsê mbwó pʉ̀a. Pɔ́ ne ńgɔɔn nò gie kwàʼ pɔ́b té ne ńjúʼu wɔ́, ḿbiŋe ńne ńdaʼte nò gie pɔ́ té ne ńzsé wɔ́, tà ńnéŋe pɔ́ twó.","They want to be teachers of the law, although they don’t understand what they are saying or what they are insisting on. "
"Pege metsèm ne ńzsé ngie lepʉ̌ sie Ssé la cʉa na Mǒonsê ńná, ée mbòŋ na páʼ mé lɔɔn ńkúʼte na ntí gie é ne ńzɛ́te. ","But we know that the law is good,   provided one uses it legitimately. "
"Pege giŋé ńne ńzsé ngie e Ssé lɔ̌ɔn těen ńtÿɔ́gɔ lepʉ̌ ńtí pʉ̀a pie é gÿo nò gie á tyé wɔ́, à lɔ̌ɔn ńtÿɔ́gɔ lepʉ̌ ńtí pafʉʼ menò, lâ patʉʉ twó, ńtí pagwág Ssé, lâ pagÿo menò tepòŋ, ńgíŋe ńtíi mbɔɔ pʉ̀a pie é té júʼ ncwò Ssé wɔ́, ńké te lɔgɔ tsɔ́ mmó gie á fóo mbwó yé ńtóŋo tsɔ́ mmó wɔ́. E Ssé lɔ̌ɔn ńgíŋe ńtÿɔ́gɔ lepʉ̌ ńtíi pʉ̀a pie é zẅéte metá pɔ́b lâ memá pɔ́b, ńtíi mefÿɛ́. ","We know that the law is not meant for a righteous person, but for the lawless and rebellious,   for the ungodly and sinful, for the unholy and irreverent, for those who kill their fathers and mothers, for murderers, "
"Mé la tÿɔ́g lepʉ̌ ńtíi pʉ̀a pie é pumo wɔ̌wɔ́ɔ pâ pɔ̌ nuŋe nuŋe, ńtíi mbàŋa gie é nuŋe petsɔ́, ńtíi patáŋa puʼ. Mé la tÿɔ́g lepʉ̌ ńtíi ngàŋa cÿɔ̌nò, ńtíi pajÿòngyá pie é gwɔ́ pɔ́ megàŋa cÿɔ̌nò. À la tÿɔ́g lepʉ̌ ńtíi pʉ̀a pie é faʼ shÿó ńgÿo mmó gie á té pumte na nò nénʉ́ gie mé zíʼi wégè wɔ́. ","for the sexually immoral   and males who have sex with males,  # 1:10 Gn 19:5; Rm 1:27; 1Co 6:9 for slave traders, liars,  # 1:10 Jn 8:44 perjurers, and for whatever else is contrary to the sound teaching  # 1:10 1Tm 6:3; 2Tm 1:13; Ti 1:9; 2:1 "
"Ayɛ̌ nò gie mé zíʼi wégè, áa tsɛ̀ɛ nkʉ̀ mbòŋo gẅie pege fó mǒ ńzsé shʉ́shÿɔ́g Ssé. Yé Ssé gẅie à ne ńkwoŋo pɔ́ nò mbòŋo na pege leen ńcʉ́me wɛ̌ nkʉ̀ mbòŋo mbwó mèŋ.","that conforms to the gospel   concerning the glory of the blessed God,  # 1:11 1Tm 6:15 which was entrusted to me.  # 1:11 Lv 6:4; Lk 12:48; 1Co 9:17; Gl 2:7; 1Th 2:4; 1Tm 1:11; 6:20; 2Tm 1:12,14; Ti 1:3"
"Mèŋ sǐe Cʉ̀apʉ̀a wege Yěsô Keleto páʼ à la náa wɔ́ɔn metʉ̀, lélɔg faʼa fàʼ yé. Mèŋ sǐe yé páʼ à la gyá ngie n kuʼu we nyìŋ, ńtsɔ́ʼɔ wɔ́ɔn ńdɔg ńgÿo ngàŋafàʼ we. ","I give thanks to Christ Jesus our Lord who has strengthened   me, because he considered me faithful, appointing me to the ministry #— # "
"Tà mbɔɔ páʼ á laa tsɔ́ fʉ̀ʼ, e shwóŋo na yé té poŋ, ńtsɔ́ʼɔ kwò pʉ̀a pé té poŋ, ńzoonte yé. E Ssé la tsɔ́ɔn mezìŋe mɔ́ɔn, mélàʼmie n dɔ̌ɔn ńgÿo té zsé mmó gie n gÿo yɛ̌, mbà n kaa záb ntʉ́m na yé wɔ́. ","even though I was formerly a blasphemer,   a persecutor,  # 1:13 Php 3:6 and an arrogant man.  # 1:13 1Co 15:8 But I received mercy because I acted out of ignorance in unbelief, "
"Cʉ̀apʉ̀a wege Yěsô Keleto, la gÿo nò mbòŋo yé na mèŋ tà á zyɛ́ʼ. Á la gÿo n záb ntʉ́m na yé, m biŋ ńkwoŋ petsɔ́ pʉ̀a. Á fóo na páʼ n da nnɛ́ na yé.","and the grace of our Lord overflowed, along with the faith and love that are in Christ Jesus. "
"Yěsô Keleto la tóo tsɛ̀ɛ njÿó légÿo epʉ̀a tepòŋ tsẅɛ́, yɛ̌ nò áa jʉʼó ńgwɔ́ púʼu, à lɔɔn ngwɔ́ nyìŋ záb ntʉ́m wé mǒ ntsèm. M biŋ ńgwɔ́ tsetsɛ̀ɛ pʉ̀a tepòŋ, ńgwɔ́ ndúm. ",This saying is trustworthy   and deserving of full acceptance: “Christ Jesus came into the world  # 1:15 Jn 3:17; 12:46; 18:37; 1Jn 4:9 to save sinners”  # 1:15 Mk 2:17; Lk 19:10; Rm 11:4  #— #and I am the worst of them.  # 1:15 1Co 15:9 
"Táʼ, e Ssé la tsɔ́ɔn mezìŋe mɔ́ɔn, tà Yěsô Keleto nyɛɛ na mèŋ gẅie n gee ndúm tsetsɛ̀ɛ pagÿo menò tepòŋ ngie, à zsé léshÿɔg. Púʼu, ńdɔg ńná fʉ̀ʼ mbwó pʉ̀a pie é ge gÿo záb ntʉ́m na yé, é gẅiin legwɔ́ temì. ","But I received mercy   for this reason, so that in me, the worst of them, Christ Jesus might demonstrate his extraordinary patience  # 1:16 Ex 34:6; Rm 2:4 as an example to those who would believe in him for eternal life.  # 1:16 Jn 12:25; Ac 13:48 "
"Mekùʼ lâ gùʼte láʼa ńgwɔ́ mengùʼu mengùʼ, ńgwɔ́ pɔ́ mbwó fùɔ gẅie à ge láʼa gwɔ́ pɔ́ wó. Á yé gẅie aa ndáʼ Ssé, ńgwɔ́ tèkwé, ńgwɔ́ gẅie mé té gyá yé né lejÿɔ́g wɔ́. Amɛn.","Now to the King   eternal,  # 1:17 Ps 90:2 immortal,  # 1:17 1Co 9:25 invisible, the only  # 1:17 Other mss add wise God,  # 1:17 Jn 5:44; 1Co 8:6; Eph 4:6; 1Tm 2:5; 6:15; Jd 25 be honor  # 1:17 2Pt 1:17; Rv 5:12 and glory  # 1:17 Mk 10:37 forever and ever. Amen.  # 1:17 Php 4:20; 1Tm 6:16; Rv 22:21"
"Timotê, gù míŋ wɔ̀ɔn, n cʉ́me yɔɔn shwóŋè mbwó gù, á gwɔ́ páʼ patsẅìnkʉ̀ Ssé la tʉ́ njÿó ńgɔɔn na gù. Néŋe ńne ńkímte menò mie pɔ́ la gɔɔn ŋwɛ́, ńzsé ngie é ge gwɔ́ shú shúm lɔg ńdÿɔ́ʼ ncù mbòŋo na lezíŋ Ssé. ","Timothy, my son, I am giving you this instruction in keeping with the prophecies   previously made about you, so that by recalling them you may fight the good fight, "
"Ɔ̀ lɔɔn ńcʉ́ʼʉ lélÿɔ́ʼ wɛ̌ ncù, ɔ̀ lɔg pɔ́ lézáb ntʉ́m na Ssé, ḿbiŋ ḿbɔ́ɔn légÿo mmó gie mbùm jù ge cúɔ gú mǒ. Mbùm tsɔ̌ lelÿò pʉ̀a la cúɔ wɔ́b, pɔ́ lʉʼʉ léjúʼ, awɔb lézáb ntʉ́m na Ssé, á kúu pyé. ","having faith   and a good conscience,  # 1:19 Heb 10:22 which some  # 1:19 2Tm 2:18; Jd 4 have rejected and have shipwrecked the faith. "
"Áa tsetsɛ̀ɛ pɛ̌, Imene pɔ́ Alezáŋndèle gwɔ́ wó. N da néŋ pɔɔn pʉ̀a mépʉ́a na mbwó Sátà. Légwɔ́ gie pɔ́ ge kúu mbwó yé, é zíʼi páʼ pɔ́ té gíŋ gwá kʉ́ʼʉ, é cʉŋte lezíŋ Ssé wɔ́.","Among them are Hymenaeus   and Alexander,  # 1:20 2Tm 4:14 whom I have delivered to Satan,  # 1:20 1Co 5:5 so that they may be taught not to blaspheme."
