ngiemboon,en
"Esendelásè la ŋwɔ́ʼ nnɛ́ ncwò ndá Ssé ńne ńdʉa ésẅíŋte Ssé, ḿbiŋe ne ńzẅíŋe mefʉa we, atsɔ́ nùɔ pʉ̀a Ésàlayɛ tà ńgyɔ́ɔn gyɔ́ɔn, é mbàŋa pâ panzwě, mbɔɔ gubé, é pú ńcúʼte ńgwɔ́ lejʉ́ŋ yé, aláʼ pú ne sẅaga ntse nÿɔ́g. ","While Ezra prayed and confessed, weeping and falling facedown   before the house of God, an extremely large assembly of Israelite men, women, and children gathered around him. The people also wept bitterly.  # 10:1 Ezr 3:12–13 "
"Á gwɔ́ púʼu, Shÿekaniya gẅie à laa míŋ Yehiyɛ gẅie à laa na pʉ̀a Elam, á gɔɔn né Esendelásè ngie: «Pege ka gʉa nùɔ pʉ̀a túm pie é tsẅé tsɛ̀ɛ wɔɔn ngwòŋ, éfaʼ panzwě ńzɔ́ʼ, pege ka gÿo púʼu, ńdɔg fʉa nò mbwó Ssé yege. Táʼ, ńké ńgʉa na nò ŋwɛ́, mbà Ésàlayɛ aa fʉ̀ʼɔɔn ńnyé ne ńzẅíʼte mmó mbwó Ssé. ","Then Shecaniah son of Jehiel,   an Elamite, responded to Ezra, “We have been unfaithful to our God by marrying foreign women from the surrounding peoples,  # 10:2 Ezr 9:1–2; 10:18,44; Neh 13:23–28 but there is still hope for Israel in spite of this. "
"Afʉ̀ʼɔɔn la, pege ńjwoŋ pɔɔn panzwě pâ gubé yɔ́b, ńnáa láʼ pɔ́b páʼ gù ndè weg la gɔɔn, pege lâ Ssé yege lɔg ńgwáa kʉ̀a. Pege ge gÿo púʼu, é lɔgɔ giŋe páʼ mentÿɔgɔ́ mie pi lâ pʉ̀a pie é giŋe páʼ mentÿɔgɔ́ Ssé yege ne ńzɛ́te, é la ná né pege. Pege gÿo páʼ lepʉ̌ ne ńzɛ́te. ","Therefore, let’s make a covenant before our God   to send away all the foreign wives and their children, according to the counsel of my lord and of those who tremble at the command of our God.  # 10:3 Ezr 9:4 Let it be done according to the law. "
"Lu ssé, á nue kɔ̀ɔkɔ́ɔ zébe pɔ́ twó gú. Pege e pǔ ńgwɔ́. Kag tʉ̀, ńgÿo mmó gie á ne ńzɛ́te.»","Get up, for this matter is your responsibility,   and we support you. Be strong and take action! ”  # 10:4 Jos 1:6–9"
"Esendelásè leen ńdu ssé ńgÿo metándá panuŋepwɔʼ pâ ngẅɛ̀te Lěvî, mbɔɔ pʉ̀a Ésàlayɛ ntsèm kʉa légÿo mmó gie mé fóo légɔɔn. Pɔ́ metsèm pú ńkʉa. ","Then Ezra got up and made the leading priests, Levites, and all Israel take an oath to do what had been said; so they took the oath.   "
"Á cʉa púʼu, Esendelásè fó tétʉa ndá Ssé ńgʉa né mbʉ̀a Yohanaŋ gẅie aa míŋ Eliyashʉb, ńnéŋe wó, táʼ, à te pfɛ́ɛ lagá mmó wɔ́, ńké te tsɔ́ lagá mmó nú. Ńtí nue à la ne ḿmÿɔgɔ ńtí menò tepòŋ mie pʉ̀a pie é la kÿo láʼ ka piŋ nzèm, éfʉʼ.","Ezra then went from the house of God and walked to the chamber of Jehohanan son of Eliashib, where he spent the night.   He did not eat food or drink water, because he was mourning over the unfaithfulness of the exiles.  # 10:6 Dt 9:18–19"
"Mé la pú ńtsẅii mbwó pʉ̀a pie é tsẅé tsɛ̀ɛ láʼa Yúndà mbɔɔ mbwó pie é tsẅé Yelúzálèm ngie: epʉ̀a pie é lǎ zɔɔn ńkÿo láʼ tá ḿbiŋ nzèm, e pú ńcúʼte Yelúzálèm. ",They circulated a proclamation throughout Judah and Jerusalem that all the exiles should gather at Jerusalem. 
"Mefùɔ pâ melÿò la gɔɔn ngie á lɔɔn ńgwaa cʉa lyɛ̌ʼ tá, nyìŋ te tó tà mé gyá yé wɔ́, mbà mé ge pú kẅé shúm sé ntsèm, é piŋ fó ndá cúʼtè pakÿoláʼ jwoŋo yé.","Whoever did not come within three days would forfeit all his possessions,   according to the decision of the leaders and elders, and would be excluded  # 10:7–8 Ezr 7:26 from the assembly of the exiles."
"Epʉ̀a Yúndà mbɔɔ pʉ̀a Mbɛŋjÿamɛŋ la cúʼte Yelúzálèm á na mbɔ́ɔntè lyɛ̌ʼ tá. Á laa púʼu, ńdɔgɔ ńgwɔ́ lyɛʼɛ́ láʼ mbɔ́ɔntè móm mbʉ́a na saŋ lepfwɔʼɔ́. Aláʼ ntsèm la pú ńcúʼte ncwò ndá Ssé, ńne shʉ́ŋe ńtíi yɔɔn nò, ńgíŋe ńtíi páʼ mbʉ̀ŋ la ne ńdúu. ","So all the men of Judah and Benjamin gathered in Jerusalem within the three days. On the twentieth day of the ninth month, all the people sat in the square at the house of God,   trembling because of this matter and because of the heavy rain. "
"Esendelásè gẅie aa nùŋepwɔʼ lu ssé ńgɔɔn mbwó pɔ́b ngie: «Pi ka zɔ́ʼ panzwě pie é té púɔ láʼ yɔɔn wɔ́, ńdɔgɔ púʼu ńgÿo nò tepòŋ. Aa mefʉa gẅie pi kẅíʼi na metsɔ́ mefʉa mie pʉ̀a Ésàlayɛ zɔɔn ńgẅiin. ","Then the priest Ezra stood up and said to them, “You have been unfaithful by marrying foreign women, adding to Israel’s guilt.   "
"Pi tyé mvfò Cʉ̀apʉ̀a, é Ssé metá pí, ńzẅíŋe mefʉa gẅi fʉ̀ʼɔɔn, ḿbiŋ ńgÿo mmó gie à ne ńkwoŋo. Pi fag nnɛ́ na pʉ̀a pie ée tsɛ̀ɛ wɔɔn ngwòŋ, ḿbiŋ ńjwoŋ menzwě pí pie ée púɔ túm.»","Therefore, make a confession to the Lord, the God of your ancestors, and do his will. Separate yourselves from the surrounding peoples and your foreign wives.”"
Epʉ̀a metsèm lɔg ngyè tetʉ̂ ńzẅíŋ ngie: «Áa kwàʼ púʼu! Peg ge gÿo mmó gie ɔ̀ gɔ̌ɔn!» ,"Then all the assembly responded loudly, “Yes, we will do as you say! "
"Táʼ, epʉ̀a gyɔ́ɔn, yɔɔn piŋ ńgwɔ́ fʉ̀ʼʉ mbʉ̀ŋ, atsɔ̌ lénéŋe pǐ te wó wɔ́. Á zɔɔn ńgwaa gwɔ́, anò ŋwɛ́ té gie mé ge lɔg pɔ́ tàʼa lyɛ̌ʼ ka lyɛ̌ʼ pʉ̀a wɔ́ɔ, éshwóŋ wɔ́. Ńtí nue epʉ̀a pie é ka fʉa nò gyɔ́ɔn tɛʼ. ","But there are many people, and it is the rainy season. We don’t have the stamina to stay out in the open. This isn’t something that can be done in a day or two, for we have rebelled terribly in this matter. "
"Á ne ńzɛ́te ngie mefùɔ tyé páʼ pɔ́ ge faʼa fàʼ gie á ne ńzɛ́te á tsɛ̀ɛ láʼ. Epʉ̀a metsèm pie é ka zɔ́ʼ panzwě pie é fóo túm tsɛ̀ɛ metÿǒsoŋ mégè, e tó ńgyá wɔ́b á na lyɛ̌ʼ gie mé ge shwóŋo wɔ́b. Pɔ́ ge gwaa tó, pâ melÿò lâ pasáʼntsaŋ pie ée tsɛ̀ɛ tÿǒsoŋ yɔ́b e gwɔ́. Peg ge táŋte yɔɔn nò ŋwɛ́ tà láʼ kú fʉ̀ʼ gie gyáŋalóŋ Ssé yeg fǒ na peg ńzyɛ́bɛ.","Let our leaders represent the entire assembly. Then let all those in our towns who have married foreign women come at appointed times, together with the elders and judges of each town, in order to avert the fierce anger of our God   concerning  # 10:14 Some Hb mss, LXX, Vg; other Hb mss read until this matter.” "
"Jÿonataŋ, míŋ Asayɛ pɔ́ Yaziya míŋ Tigva ńgíŋe ńgÿo Meshulam pâ nyìŋ na ngẅɛ̀te Lěvî gẅie mé tóŋo yé lê shÿatayii zɔ̌ laa ndàʼ pʉ̀a pie é la lʉʼʉ nò ayɛ̌. ","Only Jonathan son of Asahel and Jahzeiah son of Tikvah opposed this, with Meshullam   and Shabbethai the Levite supporting them."
"Táʼ, epʉ̀a pie é la fó ndá nkwɔɔn ḿbiŋ nzèm la gÿo mmó gie mé la gɔɔn. Mé la tsɔ́ʼɔ Esendelásè nùŋepwɔʼ pâ mefùɔ tsìŋendá, ńtóŋo wɔ́b pɔ́ né lezíŋ sɔ́b. Pɔ́ la néŋe ssé na ndùŋmvfò lyɛʼɛ́ láʼ na saŋ legém ńtuu nò na nò ayɛ̌. ","The exiles did what had been proposed. The priest Ezra selected men   who were family heads, all identified by name, to represent  # 10:16 Lit name, for their ancestral families.  # 10:16 Lit the house of their fathers They convened on the first day of the tenth month to investigate the matter, "
"Á la gwaa gwɔ́ ndùŋmvfò lyɛʼɛ́ láʼ na ndùŋmvfò saŋ na ngùʼ yesẅé, mbà mé pǔ shwóŋo nò na nò mbàŋa gie é la zɔ́ʼ panzwě púɔ túm tà ńcʉ́me.",and by the first day of the first month they had dealt with all the men who had married foreign women.
Etsɔ́ gubé yembàŋa na gubé panuŋepwɔʼ la zɔ́ʼ púɔ panzwě pie ée púɔ túm:,The following were found to have married foreign women from the descendants of the priests:
"Pɔ́ la zẅíŋ páʼ pɔ́ ge jwoŋ mezwě pɔ́b, é piŋ náa tàʼ kùkwòon lélɔg ńdúɔ mefʉa.","They pledged   to send their wives away, and being guilty, they offered a ram from the flock for their guilt;  # 10:19 Lv 5:14–6:7"
"Ńgʉa na pʉ̀a tsìŋendá Emɔɔn: wɔɔn gwɔ́ Anani pɔ́ Zembandia,",Hanani and Zebadiah from Immer’s   descendants;
"ńgʉa na pʉ̀a tsìŋendá Alim: wɔɔn gwɔ́ Maaseya, wɔɔn gwɔ́ Elîɛ, wɔɔn gwɔ́ Shÿemaya, wɔɔn gwɔ́ Yehiyɛ ńgÿo Uziya;","Maaseiah, Elijah, Shemaiah, Jehiel, and Uzziah from Harim’s    descendants;"
"ńgʉa na pʉ̀a tsìŋendá Pashuu: wɔɔn gwɔ́ Eliohenayi, wɔɔn gwɔ́ Maaseya, wɔɔn gwɔ́ Ɛ̂ɛ, wɔɔn gwɔ́ Natanayɛ, pɔ́ Yozambad ńgÿo Elazaa.","Elioenai, Maaseiah, Ishmael, Nethanel, Jozabad, and Elasah from Pashhur’s    descendants."
"Ńgʉa na pʉ̀a Lěvî: wɔɔn gwɔ́ Yozambad, wɔɔn gwɔ́ Shʉmeyi, wɔɔn gwɔ́ Kelaya gẅie mé gíŋ ńtóŋo yé lê Kelita, wɔɔn gwɔ́ Petaya, pɔ́ Yúndà ńgÿo Eliezɛ̂ɛ.",The Levites:  
Ńgʉa na pagwaa zɔ̀b: Wɔɔn gwɔ́ Eliashʉb.,The singers:  
"Ńgʉa na pʉ̀a Ésàlayɛ: epʉ̀a tsìŋendá Paleyóshÿè gwɔ́ mǒ: Wɔɔn laa Lamia, wɔɔn gwɔ́ Yiziya, wɔɔn gwɔ́ Malekiya, wɔɔn gwɔ́ Miamiŋ, wɔɔn gwɔ́ Elazaa, wɔɔn gwɔ́ Malekiya ńgÿo Mbenaya.",The Israelites:  
"Ńgʉa na pʉ̀a tsìŋendá Elam: Wɔɔn aa Matania, wɔ̀ɔn gwɔ́ Sakalîɛ, wɔɔn gwɔ́ Yehiyɛ, wɔɔn gwɔ́ Abndi, wɔɔn gwɔ́ Yelemɔd ńgÿo Elîɛ.","Elam’s descendants:   Mattaniah, Zechariah, Jehiel, Abdi, Jeremoth, and Elijah;"
"Ńgʉa na pʉ̀a tsìŋendá Zatu: Wɔɔn aa Eliohenayi, wɔɔn gwɔ́ Eliashʉb, wɔɔn gwɔ́ Matania, wɔ̀ɔn gwɔ́ Yelemɔd, wɔɔn gwɔ́ Zambad ńgÿo Aziza.","Zattu’s descendants:   Elioenai, Eliashib, Mattaniah, Jeremoth, Zabad, and Aziza;"
"Ńgʉa na pʉ̀a tsìŋendá Mbembayi: Wɔɔn gwɔ́ Yohanaŋ, wɔɔn gwɔ́ Anania, wɔɔn gwɔ́ Zambayii, ńgÿo Andelayi.","Bebai’s descendants:   Jehohanan, Hananiah, Zabbai, and Athlai;"
"Ńgʉa na pʉ̀a tsìŋendá Mbani: wɔɔn gwɔ́ Meshulam, wɔɔn gwɔ́ Malug, wɔɔn gwɔ́ Andaya, wɔɔn gwɔ́ Yashub, wɔɔn gwɔ́ Shÿeya ńgÿo Yelamɔd.","Bani’s descendants:   Meshullam, Malluch, Adaiah, Jashub, Sheal, and Jeremoth;"
"Ńgʉa na pʉ̀a tsìŋendá Pahad-Mowab: wɔɔn gwɔ́ Andena, wɔɔn gwɔ́ Kela, wɔɔn gwɔ́ Mbenaya, wɔɔn gwɔ́ Maaseya, wɔɔn gwɔ́ Matania, wɔɔn gwɔ́ Mbetsaleyɛɛ, wɔɔn gwɔ́ Mbinuyi ńgÿo Manase.","Pahath-moab’s descendants:   Adna, Chelal, Benaiah, Maaseiah, Mattaniah, Bezalel, Binnui, and Manasseh;"
"Ńgʉa na pʉ̀a tsìŋendá Alim: Wɔɔn gwɔ́ Eliezɛ̂ɛ, wɔɔn gwɔ́ Eshʉya, wɔɔn gwɔ́ Malekiya, wɔɔn gwɔ́ Shÿemaya, wɔɔn gwɔ́ Simeyoŋ, ","Harim’s descendants:   Eliezer, Isshijah, Malchijah, Shemaiah, Shimeon, "
"wɔɔn gwɔ́ Mbɛŋjÿamɛŋ, wɔɔn gwɔ́ Malug ńgÿo Shÿemalia.","Benjamin, Malluch, and Shemariah;"
"Ńgʉa na pʉ̀a tsìŋendá Ashûm: Wɔɔn gwɔ́ Madnayii, wɔɔn gwɔ́ Matata, wɔɔn gwɔ́ Zambad, wɔɔn gwɔ́ Elifelɛd, wɔɔn gwɔ́ Yelemayii, wɔɔn gwɔ́ Manase ńgÿo Shʉmeyi.","Hashum’s descendants:   Mattenai, Mattattah, Zabad, Eliphelet, Jeremai, Manasseh, and Shimei;"
"Ńgʉa na pʉ̀a tsìŋendá Mbani: Wɔɔn aa Mandayi, wɔɔn gwɔ́ Amelam, wɔɔn gwɔ́ Uwɛɛ, ","Bani’s descendants:   Maadai, Amram, Uel, "
"wɔɔn gwɔ́ Mbenaya, wɔɔn gwɔ́ Mbendia, wɔɔn gwɔ́ Keluyi, ","Benaiah, Bedeiah, Cheluhi, "
"wɔɔn gwɔ́ Vaniya, wɔɔn gwɔ́ Melemɔd, wɔɔn gwɔ́ Eliashʉb, ","Vaniah, Meremoth, Eliashib, "
"wɔɔn gwɔ́ Matania, wɔɔn gwɔ́ Madnayii, wɔɔn gwɔ́ Yasayii, ","Mattaniah, Mattenai, Jaasu, "
"wɔɔn gwɔ́ Mbani, wɔɔn gwɔ́ Mbinuyi, wɔɔn gwɔ́ Shʉmeyi, ","Bani, Binnui, Shimei, "
"wɔɔn gwɔ́ Shÿelemiya, wɔɔn gwɔ́ Nataŋ, wɔɔn gwɔ́ Andaya, ","Shelemiah, Nathan, Adaiah, "
"wɔɔn gwɔ́ Magnadmbayi, wɔɔn gwɔ́ Shÿashÿayi, wɔɔn gwɔ́ Shÿalayi, ","Machnadebai, Shashai, Sharai, "
"wɔɔn gwɔ́ Azalɛɛ, wɔɔn gwɔ́ Shÿelemia, wɔɔn gwɔ́ Shÿemalia, ","Azarel, Shelemiah, Shemariah, "
"wɔɔn gwɔ́ Shÿalum, wɔɔn gwɔ́ Amalia ńgÿo Yesyɛ̂b.","Shallum, Amariah, and Joseph;"
"Ńgʉa na pʉ̀a tsìŋendá Nembo: Wɔɔn aa Yeyiyɛ, wɔ̀ɔn gwɔ́ Matitiya, wɔ̀ɔn gwɔ́ Zambad, wɔɔn gwɔ́ Zebunda, wɔɔn gwɔ́ Yandayi, wɔɔn gwɔ́ Juwɛ̂ ńgÿo Mbenaya.","Nebo’s descendants:   Jeiel, Mattithiah, Zabad, Zebina, Jaddai, Joel, and Benaiah."
"Epɔɔn pʉ̀a ŋwɛ́ metsèm la pú ńzɔ́ʼ panzwě pie ée púɔ túm, tà tsɔ́ na panzwě ŋwɛ́ zyéte gubé.","All of these   had married foreign women, and some of the wives had given birth to children.  # 10:44 Neh 13:24"
