ngiemboon,en
"Lelɔgɔ shwóŋè mbʉ́lè pʉlé ńtsɔ́ʼɔ nò à kwɔgte melóŋ, tá shwóŋè sɔbte sɔbte ké ḿbʉ́ʼte gyáŋalóŋ pʉ́ʼte.","A gentle answer turns away anger,  "
"Ashwóŋè zsénò zɔ̌ gÿo mé kwoŋo lézíʼi mmó gie mé ge zsé, tá megʉ̀gʉ̀ ké kẅile pɔ́ menò pʉ̀a ncwò pɔ́b.","The tongue of the wise makes knowledge attractive,"
"Menÿɔ́g Cʉ̀apʉ̀a ée nzɔ̌ nzɔ̌, à ne ńdíe pʉ̀a tepòŋ lâ pe membòŋo.","The eyes of the  Lord are everywhere,"
"Ashwóŋè lɔg ńkẅiŋte, áa páʼ tÿǒ gie á náa legwɔ́ wó táʼ, nyìŋ gẅie à gẅiin shwóŋè sɔbte, á lɔg ńnéŋ pɔ́ fʉ̌ŋ ntʉ́m nyìŋ.","The tongue that heals is a tree of life,  "
"Nyìŋ gẅie à gwága nò gie tá we lɔgɔ ńtÿɔ́gte yé, aa gʉ̀gʉ̀, nyìŋ gẅie à piŋ ńzẅíŋ ngie mé kaga yé, á gwɔ́ nzsènò.","A fool despises his father’s discipline,"
"Nyìŋ gẅie aa ngàŋa nò nénʉ́, afùʼ kúu ndá yé tɛʼ. Ngɔ́ʼ zɔ̌ piŋ ńgwɔ́ na shúm fùʼ sie nyìŋ tepòŋ lɔgɔ gáte ńgẅiin.","The house of the righteous has great wealth,"
"Meshwóŋè zsénò gÿo mé zsé mmó, táʼ, atsɔ́ nò mbòŋo té kẅɛɛ tsɛ̀ɛ ntʉ́m nyìŋ gẅie aa gʉ̀gʉ̀ wɔ́.","The lips of the wise broadcast knowledge,"
"Eshúm pwɔʼ nyìŋ tepòŋ, ée mvfò Cʉ̀apʉ̀a, ńgwɔ́ pɔ́ ntʉ̀ nò tepòŋ, táʼ, à kě ńkwoŋo sẅíŋte pʉ̀a pie ée ngàŋa nò nénʉ́.","The sacrifice of the wicked is detestable to the  Lord,  "
"Megiŋé pʉ̀a tepòŋ, ée mvfò Cʉ̀apʉ̀a, ńgwɔ́ pɔ́ ntʉ̀ nò tepòŋ, táʼ, à kwoŋ pʉ̀a pie é nɔ́ɔnte nò gie áa nénʉ́.","The Lord detests the way of the wicked,"
"Mé ge gÿo záb ngɔ́ʼ twó nyìŋ gẅie à gwáʼa mánzsè mbòŋo. Nyìŋ gẅie à te kwoŋ ngie mé tÿɔ́gte yé wɔ́, à ge gÿo kwé.",Discipline is harsh for the one who leaves the path;
"Páʼ Cʉ̀apʉ̀a zsé mmó gie áa nzèm ssé, á láʼ mepfó la, tà ngʉ̀a shÿɔ́ʼɔ na yé lezsé nkwaŋá pʉ̀a mesoŋ!",Sheol and Abaddon lie open before the  Lord     —  
"Nyìŋ gẅie à gẅe pʉ̀a, à te kwoŋ ngie mé kaga yé wɔ́, à te zɛ́te ntÿɔgɔ́ mbwó nzsènò wɔ́.",A mocker doesn’t love one who corrects him;  
"Lekág aa ntʉ́m nyìŋ, ńgÿo eshÿó wé kyɛ́ʼɛ, lemÿɔ̀g lɔɔn ńké ńgwɔ́ tsɛ̀ɛ ntʉ́m yé, mbà shÿó wé ge kwé kwé.","A joyful heart makes a face cheerful,"
"Nyìŋ gẅie à gẅiin legye, à kag tʉ̀ lézíʼi mmó ńzsé, táʼ, agʉ̀gʉ̀ kẅile pɔ́ meshwóŋè gʉ̀gʉ̀ ncwò yé.","A discerning mind seeks knowledge,  "
"Alyɛʼɛ́ mbòŋo té wó mbwó mbóŋ wɔ́, táʼ, nyìŋ gẅie lekág aa ntʉ́m yé, à néŋe ńjÿó yé pɔ́ línɔ̀ɔn.","All the days of the oppressed are miserable,"
"Mbòŋo aa legẅiin mmó á kuʼ kuʼ, ḿbiŋ ne ḿbɔ́gɔ Cʉ̀apʉ̀a, ńcʉa legwɔ́ ngàŋa mmó tɛʼ, lemÿɔ̀g piŋ ńgwɔ́ tsɛ̀ɛ ntʉ́m yé.",Better a little with the fear of the  Lord
"Mbòŋo aa lelɔ̌ɔn nzab mentí mentí, ḿpfɛ́ɛ tsɛ̀ɛ nkwòŋe, ńcʉa lépfɛ́ mbab fòŋ gie éfáŋ lyɛ̌ʼ ntsèm, kapʉ̀a piŋ ńgwɔ́ tsetsɛ̀ɛ pi.",Better a meal of vegetables where there is love
"Nyìŋ gẅie à lwo ńgyáŋa lóŋ à pʉ́ʼte melàʼ, táʼ, nyìŋ gẅie á zsé lékúʼte mbùm ye, á gÿo cÿɔ́g mag.","A hot-tempered person stirs up conflict,  "
"Mánzsè nyìŋ gẅie aa ndǒŋ, à gwɔ́ pɔ́ páʼ tʉ̂ankáʼ menzóŋ menzóŋ la, epʉ̀a pie é gẅiin mà wembòŋo, mánzsè wɔb ké ńtyé tyé.","A slacker’s way is like a thorny hedge,"
"Múɔ mbàŋa gẅie aa nzsènò, à gÿo tá we kág, mámbàŋa gẅie aa gʉ̀gʉ̀, à gwága nò má we.","A wise son brings joy to his father,"
"Menò gʉ̀gʉ̀ ná pɔ́ lekág mbwó nyìŋ gẅie à te sáŋa nò mboŋó wɔ́. Táʼ, nyìŋ gẅie á gẅiin legye, á giŋ yé pɔ́ na mánzsè gẅie aa ndʉŋndʉŋ.","Foolishness brings joy to one without sense,"
"Ammó gie mé zába légÿo, á té giŋ, mélàʼmie panántÿɔgɔ́ pe membòŋo té ssé wɔ́, táʼ, á giŋ mboŋó páʼ mentÿɔgɔ́ lɔɔn fó mbwó pʉ̀a tà ńgyɔ́ɔn.","Plans fail when there is no counsel,"
"Nyìŋ pÿɛɛ nò páʼ á ne ńzɛ́te, ńgẅiin lekág. Á gíŋe ńgwɔ́ máa nò mbòŋo légɔɔn nò gie á ne ńzɛ́te na fʉ̀ʼ yembòŋo.",A person takes joy in giving an answer;  
"Anzsènò giŋe na mánzsè gẅie mé pfó mǒ, ńgẅiin legwɔ́ wó, à lɔg ńdÿɔ́ʼɔ mánzsè gẅie à sẅɛ́ʼɛ né láʼ mepfó.","For the prudent the path of life leads upward,"
"Cʉ̀apʉ̀a gÿo mé tág ndá ngàŋa ŋáʼtè, táʼ, ńké ńtÿɔ́ʼte mmó gie áa ye mpfɔ̌g manzwě.","The Lord tears apart the house of the proud,"
"Menkwaŋá tepòŋ ee ntʉ̀ nò tepòŋ mbwó Cʉ̀apʉ̀a, tá à ké ńgɔʼte meshwóŋè mbʉ́lè pʉlé.","The Lord detests the plans of the one who is evil,"
"Nyìŋ gẅie à tÿɔ́g ntʉ́m wé, ńdɔgɔ gáte éfaʼ nkáb, à lɔgɔ ńtóŋo ngɔ́ʼ ńnéŋe ndá yé, tá nyìŋ gẅie à lʉʼʉ nò lékwɛɛ pwó, á ge láʼ zyé néŋe tsɛ̀ɛ njÿó.","The one who profits dishonestly   troubles his household,"
"Nyìŋ gẅie aa ngàŋa nò nénʉ́ sáŋa nò tá ḿbÿɛ, táʼ, nyìŋ tepòŋ lɔg ncwò wé fwɔʼte meshwóŋè tepòŋ.","The mind of the righteous person thinks before answering,  "
"Cʉ̀apʉ̀a te páa nò pʉ̀a tepòŋ wɔ́, táʼ, ńké ńzẅíʼte sẅíŋtè pʉ̀a pie ée ngàŋa nò nénʉ́.","The Lord is far from the wicked,  "
"Nyìŋ líe gú né legẅete, ntʉ́m gú kág, nyìŋ júʼ nkʉ̀ mbòŋo, mbùm ye zeŋe,",Bright eyes cheer the heart;
"Nyìŋ lɔɔn ńtʉ́ŋe tuŋó ńzẅíʼte mmó gie mé lɔgɔ ńkaga yé, á gie á náa legwɔ́ wó, mbà à ge gẅiin yé jʉʼ á nùɔ pazsénò.",One who   listens to life-giving rebukes  # 15:31 Pr 3:11
"Nyìŋ gwáʼa mmó gie mé zíʼi yé, mbà à sele ńgwága pɔ́ twó mbùm yé, tá nyìŋ gẅie à zẅíʼte mmó gie mé lɔg ńtÿɔ́gte yé á lɔg ńkẅiʼi pɔ́ legye sé.","Anyone who ignores discipline despises himself,  "
"Nyìŋ pɔ́gɔ Cʉ̀apʉ̀a, ńdɔg ńzíʼi légẅiin zsénò. Nyìŋ ná nnɛ́ ssé ńgẅiin mekùʼ.","The fear of the Lord is what wisdom teaches,"
