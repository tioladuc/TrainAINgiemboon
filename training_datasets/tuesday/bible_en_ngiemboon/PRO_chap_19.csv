ngiemboon,en
"Mbòŋo aa nyìŋ légwɔ́ mbóŋ, ḿbiŋ ńgwɔ́ shwòŋe ńdiŋe, ńcʉa légwɔ́ gʉ̀gʉ̀, ḿbiŋ ńgwɔ́ ngàŋa cÿɔ̌nò.",Better a poor person who lives with integrity  
"Á té poŋo légáŋte nnɛ́ na mmó té zsé nò mǒ wɔ́, nyìŋ gẅie à sẅɛte, à fʉate menò.","Even zeal is not good without knowledge,  "
Epʉ̀a sele cʉŋte wɔb legwɔ́ né menò pʉ̀a mɔ́b; ḿbiŋ ńgyáŋa lóŋ mbwó Cʉ̀apʉ̀a.,"A person’s own foolishness leads him astray,"
"Ngàŋnkáb gẅiin meshǔ tɛʼ, táʼ, ambóŋ pyé we ndàʼ tàʼ shǔ gẅie à gẅiin.","Wealth attracts many friends,  "
"Mé te láʼ lɔgɔ njÿògyá we cÿɔ̌nò é gÿo tefʉ̀a wɔ́; nyìŋ gẅie à shwóŋo pɔ́ cÿɔ̌nò, ngwɔ́ á le láʼ ńtsẅɛ́ wɔ́.","A false witness will not go unpunished,  "
"Epʉ̀a tà ńgyɔ́ɔn lʉte memǎa pʉ̀a, wɛ̌ nyìŋ wɔ́ɔ kwoŋo legwɔ́ shǔ nyìŋ gẅie à gaba pwó.","Many seek a ruler’s favor,  "
"Nyìŋ vɔg tà ńgwɔ́ mbóŋ, ḿbÿɔ́g mefɛ̌ pé, meshǔ pé gíŋe ḿbú fó lejʉ́ŋ yé ésẅɛʼte nnɛ́, á ne faʼa lésẅíŋte wɔ́b, à te wɔ́b gyá.",All the brothers of a poor person hate him;  
"Nyìŋ gẅie à zsé lésáŋa nò mboŋó, à kwoŋo twó mbùm yé, nyìŋ gẅie legye ée twó yé, á gyá we lepòŋ.",The one who acquires good sense   loves himself;
"Anjÿòngyá gẅie à tyé mvfò ntsɔ̀ʼte mentsaŋ é shwóŋ cÿɔ̌nò, mé té gÿo lɔgɔ yé gÿo tefʉ̀a wɔ́, tá nyìŋ gẅie à shwǒŋ pɔ́ cÿɔ̌nò ge gÿo kúu pyé.","A false witness will not go unpunished,"
"Á té poŋo mbwó gʉ̀gʉ̀ lénéŋe páʼ ngàŋa mmó wɔ́, mbɔɔ mbwó nkwɔɔn lésáʼ pasáʼa láʼ.",Luxury is not appropriate for a fool    #— #
"Nyìŋ gẅie à gẅiin zsénò te lwo ńgyáŋa lóŋ wɔ́, emé mekùʼ é fóo pɔ́ na páʼ à lege mefʉa petsɔ́ pʉ̀a.","A person’s insight gives him patience,  "
"Agyáŋalóŋ fùɔ áa páʼ púʼntʉ̀ gẅie à cuʼu, táʼ, anò ne ḿboŋo yé, á gwɔ́ páʼ mmʉ̀ʼ gie á sẅɛ́ʼɛ na legǐ la.","A king’s rage is like the roaring of a lion,  "
"Múɔ gẅie á gʉe gʉe aa mbwó tá we ńgwɔ́ páʼ vɛ́mbùm, manzwě gẅie à faʼa shwǒŋ gwɔ́ páʼ cÿòon gie ntse sẅɛ́ʼɛ mǒ fʉ̀ʼ ntsèm.","A foolish son is his father’s ruin,  "
"Ngwɔ́ ɔ̀ gẅiin mendá pâ shúm fùʼ, é gwɔ́ gú tÿɔgɔ́ gẅie metá pú nǎa, táʼ, manzwě gẅie à sáŋa nò mboŋó, aa fùʼ gie á fóo mbwó Cʉ̀apʉ̀a.","A house and wealth are inherited from fathers,  "
"Melǒŋ lyé tà ńkwo, nyìŋ gẅie á lʉʼʉ fàʼ, nzyè ge gÿo zẅé yé.","Laziness induces deep sleep,"
"Nyìŋ gẅie à kúʼte lepʉ̌, à lɔg ḿbɔ́ɔn we legwɔ́, tá nyìŋ gẅie à té kwaŋa nò na ntí lɔg ńgiŋ wɔ́, ge gÿo kwé.",The one who keeps commands preserves himself;  
"Nyìŋ gẅie à lɔgɔ pòŋontʉ́m ńnáa mmó mbwó mepóŋ, à fuu ńnáa né Ssé, Cʉ̀apʉ̀a ge gÿo tsɔ́ʼ ńnáa mbwó yé, á na mmó gie à gÿǒ.","Kindness to the poor is a loan to the  Lord,  "
"Tÿɔ́gte míŋ gú á fʉ̀ʼ gie à nyé múɔ, táʼ, te ké ńdɔgɔ gyáŋalóŋ ńcúɔ yé na ntí gie ngwɔ́ á kwé.",Discipline your son while there is hope;
"Nyìŋ gẅie gyáŋalóŋ pú ńjÿó yé, à ge náa mmó lɔg tÿó, ɔ̀ lɔɔn te kẅé mmó lɔg ńtÿó wɔ́, mbà ɔ̀ lɔgɔ ńkẅiŋte yé ngie à gíŋe ńgÿo pɔ́ púʼu.",A person with intense anger bears the penalty;
"Pi líe nò na mentÿɔgɔ́ mboŋó, ḿbiŋ ńzẅíŋe mmó gie mé lɔgɔ ńkága gẅí, à cʉa púʼu, pi gẅiin zsénò na melyɛ̌ʼ mie pi nyé ńgẅiin tsɛ̀ɛ njÿó.",Listen to counsel and receive instruction
"Menò mie nyìŋ mesoŋ kwaŋa légÿo, ée tsɛ̀ɛ ntʉ́m yé tà ńdúe, táʼ, à gie Cʉ̀apʉ̀a la záb, zɔ̌ ge pumte.","Many plans are in a person’s heart,"
"Ammó gie mé tsɔ́ɔn mbwó nyìŋ, aa legẅiin pòŋontʉ́m, áa mbòŋ légwɔ́ mbóŋ, ńcʉa gú légwɔ́ ngàŋa cÿɔ̌nò.",What is desirable in a person is his fidelity;
"Pi lɔɔn ḿbɔ́gɔ Cʉ̀apʉ̀a, mbà pi ge gwɔ́ wó, pi lɔɔn ńgÿo púʼu mbà pi ge júʼ mboŋó, etsɔ́ ngɔ́ʼ le kúu gẅí wɔ́.",The fear of the Lord leads to life;
"Andǒŋ maʼa pwó yé tsɛ̀ɛ káŋ, á piŋ sẅɛ̀ɛ.",The slacker buries his hand in the bowl;
"Pi lɔɔn ńcúɔ nyìŋ gẅie à gẅiin ngwág, mbà nyìŋ gẅie à gebe gebe ge fó mǒ zsé nò, pi kaga nyìŋ gẅie à gẅiin legye, à júʼu mmó gie pi gɔ̌ɔn.","Strike a mocker, and the inexperienced learn a lesson;  "
"Múɔ gẅie à néŋe tá we tsɛ̀ɛ ngʉ̀ngʉ̀, ńkẅile má we ndá, aa múɔ gẅie à cʉŋ nzẅìŋ wé, é sele ńnéŋ shʉ́ kwàʼ na yé.",The one who plunders his father and evicts his mother
"Míŋ wɔ̀ɔn: ɔ̀ lɔɔn ńdʉʼʉ légíŋe ńzẅíʼte mentÿɔgɔ́, mbà ɔ̀ ge gwáʼa nò lézsénò.","If you stop listening to correction, my son,"
"Njÿòngyá gẅie à gÿo nò tepòŋ, à gwága nò lepʉ̌, ngàŋa fʉ̌ʼnò kwoŋo nò tepòŋ, páʼ mé kwoŋo lépfɛ́ɛ mmó.","A worthless witness mocks justice,"
"Ngɔ́ʼ ne ńzẅíʼte pagẅe pʉ̀a, tsemé mmó tyé lecúɔ nkàʼ megʉ̀gʉ̀.","Judgments are prepared for mockers,"
