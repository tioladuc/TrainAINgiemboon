ngiemboon,en
"Melùʼ gÿo nyìŋ gẅiin ngwág, melùʼ ntʉtʉ gÿo nyìŋ shwóŋo té pá ndyèen, epʉ̀a pie é nú tà ḿbʉ́a, ngwɔ́ pɔ́ le gẅiin zsénò wɔ́.","Wine is a mocker,   beer is a brawler;"
"Afùɔ gẅie à ne ńgyáŋa lóŋ, aa páʼ púʼntʉ̀ gẅie à ne cuʼu, nyìŋ lɔɔn ńgwaa pʉ́ʼte gyáŋalóŋ yé, á zsé ngie ńgwɔ́ á pyé we legwɔ́.",A king’s terrible wrath is like the roaring of a lion;
"Mekùʼ ée me nyìŋ gẅie à kÿo shwǒŋ, táʼ, megʉ̀gʉ̀ néŋe twó, éfaʼ pɔ́ shwǒŋ.","Honor belongs to the person who ends a dispute,  "
"Andǒŋ te nyɛte nkáʼ lépye shúm á fʉ̀ʼ gie á ne ńzɛ́te wɔ́, ńzẅíʼte á gwɔ́ fʉ̀ʼʉ lelag shúm, à te mmó gyá.",The slacker does not plow during planting season;  
"Menkwaŋá mie ée tsɛ̀ɛ ntʉ́m nyìŋ mesoŋ, ée páʼ ntse ntǔŋ gẅie é meʼe ssé, tá nyìŋ gẅie à gẅiin legye, á zsé lékúu wó ńtúʼ.",Counsel in a person’s heart is deep water;  
"Epʉ̀a tà ńgyɔ́ɔn faʼa lényɛ ngie, pɔ́ ée papyennɛ́, ngwɔ́ wɔ̌ gyá mbɔɔ tàʼ nyìŋ gẅie ńgwɔ́ á tém nzèm yé ńná né yé?","Many a person proclaims his own loyalty,"
"Epʉ̀a pie ee ngàŋa nò nénʉ́, ḿbiŋ ńgwɔ́ pashwóŋe ńdiŋe, ngẅɛ̀ yɔ́b ge gÿo gwɔ́ pashÿó mbòŋo.",A righteous person acts with integrity;  
"Afùɔ néŋe ssé lésáʼ ntsaŋ, ḿmaʼ lejÿɔ́g ńgyá mmó gie áa yetepòŋ.",A king sitting on a throne to judge
"Tà ngwɔ́ nyìŋ gɔɔn ngie: «nkwaŋá wé lʉ́ate, aa tefʉ̀a?»","Who can say, “I have kept my heart pure;"
"Ncʉ̂e gie ee ye fʉ̀te, mbɔɔ mefʉ̀ʼ mie ée me fʉ̀te, é pú ńgwɔ́ pɔ́ ntʉ̀ nò tepòŋ mbwó Cʉ̀apʉ̀a.",Differing weights and varying measures    —
"Mé fó na mmó gie múɔ gÿo, ńzsé kà ngÿǒ menò mé ge láʼ gwɔ́ ndʉŋndʉŋ, é gwɔ́ te lɔ̌ʼ wɔ́ɔ.",Even a young man is known by his actions —
"Cʉ̀apʉ̀a la ná menÿɔ́g lélɔg ńgyá jʉʼ, ńná metuŋó lélɔg ńjúʼu nò.",The hearing ear and the seeing eye —
"Ɔ̀ lɔɔn ńzɔ́gɔ jú pɔ́ lélyé, mbà ɔ̀ ge cʉ́ʼʉ mbóŋ, ɔ̀ lɔɔn ńdu ssé faʼa fàʼ, mbà ɔ̀ ge gẅiin shúm mpfɛ̌ páʼ á ne ńzɛ́te.","Don’t love sleep, or you will become poor;"
"Nyìŋ tyé metʉ̌a léjúu mmó, ńgɔɔn ngie: á cÿɔ́g tɛʼ, ńjú tà ńgʉa, ńgiŋe ńkága ngie sɔ̌ɔn pǒŋ tɛʼ.","“It’s worthless, it’s worthless! ” the buyer says,"
"Ngwɔ́ mé gyá tʉ̌ ngɔ̂ɔ tɛʼ lâ metʉ̀nzẅìŋ metàʼshúm; táʼ, ammó gie á pú ńgwɔ́ tʉ̀nzẅìŋ, ée meshwóŋè mie é náa zsénò.","There is gold and a multitude of jewels,"
"Nyìŋ lɔɔn ńzẅíŋe mbwó gú ngie à ge toŋ njǔ ye tsɔ̌ nyìŋ, ɔ̀ kẅé nzsǒ ye ńkúʼte, à lɔɔn ńgwɔ́ nyìŋ gẅie à te ne ńzsé yé wɔ́, ɔ̀ tsẅi á náa mmó jÿɔ́ʼ.","Take his garment,"
"Eshúm sie nyìŋ fʉte pʉ̀a ńjÿó, é zɔɔn vɔg ńnáa yé lekág, ńgwaa zsote ńcʉ́ʼ páʼ sàŋasáŋa ncwò yé.","Food gained by fraud is sweet to a person,  "
"Mentÿɔgɔ́ mbòŋo mie mé ná, zɔ̌ gÿó ammó gie mé la zába légÿo pumte, ɔ̀ lɔɔn ńgwaa gʉa lÿɔ́ʼ ncù, ɔ̀ nyɛte mbùm jù mboŋó.","Finalize plans with counsel,  "
"Nyìŋ gẅie à jÿó menáŋ, á kem mentsem; pɔ́ɔn légúɔ nyìŋ gẅie à shwoŋé tɛʼ.",The one who reveals secrets is a constant gossip;  
"Nyìŋ gẅie á néŋ ndòon twó tá we pɔ́ má we, à ge gÿo pyé we legwɔ́ páʼ lâm gẅie á pyé tsɛ̀ɛ nzěm.",Whoever curses his father or mother    #— #
"Nyìŋ lɔɔn sẅɛte ńgẅiin fùʼ, mbà á ge gÿo cʉ́ʼ nzsòzsò, á le yé kẅéte.",An inheritance gained prematurely
"Tà pi faʼa létsɔ́ʼɔ nò tepòŋ gie mé gÿǒ na pi, ńnáa tsɔ́, cʉ́me jú nò pɔ́ mbwó Cʉ̀apʉ̀a, à gÿo ɔ̀ tsẅɛ́.","Don’t say, “I will avenge this evil! ”  "
"Ncʉ̂e gie ee ye fʉ̀te, ee ntʉ̀ nò tepòŋ mbwó Cʉ̀apʉ̀a, efʉ̀ʼncʉ̂e gie e te nénʉ́ wɔ́, á te nò mbòŋo wɔ́.","Differing weights   are detestable to the  Lord,  # 20:23 Pr 20:10; Mc 6:11"
"Cʉ̀apʉ̀a zɔ tsege nyìŋ tsɛ̀ɛ we legwɔ́, ngwɔ́ nyìŋ le kuʼu lézsé mmó gie á ge cʉa tsɛ̀ɛ we legwɔ́ wɔ́.","Even a courageous person’s steps are determined by the  Lord,  "
É gwɔ́ pɔ́ lejÿɔʼ mbwó nyìŋ lémeenmeen ńgɔɔn ngie: «Yɔɔn áa mmó Ssé»; ḿbiŋ ńkaʼa mmó mbwó Ssé tá sáŋa nò mǒ.,It is a trap for anyone to dedicate something rashly
"Afùɔ gẅie aa nzsènò, à kem ngàŋa fʉ̌ʼnò; ńzáb ngɔ́ʼ tepòŋ twó pɔ́b.",A wise king separates out the wicked  
"Azẅìge gie nyìŋ mesoŋ gẅiin, áa kyɛ̀ʼ gie Cʉ̀apʉ̀a náa mbwó yé; á kyɛʼɛ nyìŋ tà ńkúu kwaʼ tsɛ̀ɛ ntʉ́m yé.","The Lord’s lamp sheds light on a person’s life,  "
"Apòŋontʉ́m fùɔ pɔ́ pyennɛ́ yé zɔ̌ pyɛ́bte yé, à lɔgɔ pyennɛ́ ńgÿo lefùɔ sé tʉte.",Loyalty and faithfulness guard a king;
"Metʉ̀ ée mbwó ngwàshùm ńgwɔ́ yɔb ngǔʼ, menoŋo twó fɔ̌g, ée mbwó melÿò ńgwɔ́ wɔb lesí.","The glory of young men is their strength,"
"Atsemé mmó gie mé lɔg ńnéŋ fʉ̌ŋ na nyìŋ, ngwɔ́ á gÿo tà nò tepòŋ gie áa tsɛ̀ɛ ntʉ́m yé mag; ayɛ̌ tsemé mmó kíbe yé tà ńkúu soŋ nnɛ́ yé.","Lashes and wounds purge away evil,  "
