ngiemboon,en
"Pi nyìŋ ndÿò lɔɔn ńnéŋe tápèle, ɔ̀ sáŋa nò mboŋó na nyìŋ gẅie aa mvfò gù.","When you sit down to dine with a ruler,"
"Ńgwɔ́ gie anò mmó léjÿó zɔ̌ɔn ńgẅiin gú tɛʼ, ɔ̀ gwoonte mbùm jù, te cʉ́ʼʉ tákɔɔnmi.",and put a knife to your throat
"Te gyá shúm léjÿó mbòŋo sé sie à pfɛ́ɛ ńtsɔ́ɔn, ngwɔ́ é gwɔ́ lejÿɔʼ lɔg ńgwoon gú.","don’t desire his choice food,  "
"Te púʼ mbùm jù lécʉ́ʼ ngàŋa mmó, te tÿɔ́g nkwaŋá gú mǒ tɛʼ.",Don’t wear yourself out to get rich;  
"Ɔ̀ gwaa ye ɔ̀ zába lejÿɔ́g shú mǒ, é gíŋe ne maga, á nue nkáb gÿo páʼ mágúm gẅie à gẅiin mbabá lɔg ńdém ńgʉa né tÿǒ.","As soon as your eyes fly to it, it disappears,  "
"Nyìŋ gẅie aa ntòŋolÿò, lɔɔn ńtóŋo gú ngie pi yé pfɛ́ɛ mmó, ɔ̀ pɔ́ɔn lézẅíŋ, te gyá shúm léjÿó mbòŋo sé sie à pfɛ́ɛ ńtsɔ́ɔn.","Don’t eat a stingy person’s bread,  ,# 23:6 Dt 15:9; Pr 28:22; Mt 6:23"
"Á nue ammó gie à gɔɔn, á te gie áa tsɛ̀ɛ ntʉ́m yé wɔ́, à ge gɔɔn né gù ngie pfɛ́ɛ, ńnú páʼ ɔ̀ kwoŋ, táʼ, ńgwaa gɔɔn ntʉ́m we le ne ńzẅíŋe wɔ́.","for it’s like someone calculating inwardly.  ,# 23:7 Mt 6:21; Lk 12:34"
"Ɔ̀ piŋ ńzéʼe shúm sie ɔ̀ pfɛ́ɛ, meshwóŋè mie ɔ̀ ně ńdɔg ńkẅiŋte yé, e cʉa sẅɛ̀ɛ.",You will vomit the little you’ve eaten
"Te zɔ́gɔ ńcʉŋte ncwò gú mbwó nyìŋ gẅie à gʉe gʉe, á nue à ge gwág meshwóŋè zsénò mie ɔ̀ gẅiin.","Don’t speak to   a fool,"
"Pɔ́ɔn le fó jʉʼ gie metá pú la tÿɔ́gɔ tʉ̂ankáʼ wó, ésẅɛʼte, te kúu na tsetsáʼ gie áa ye púɔ méntsě.","Don’t move an ancient boundary marker,  "
"Á nue nyìŋ gẅie à tág nzèm yɔb à pú ńgẅiin tʉ̀, à ge gÿo kẅé twó sɔ́b na mbwó mú.","for their Redeemer is strong,  "
"Tÿɔ́g ntʉ́m gú ésáŋa nò na mmó gie mèŋ n zíʼi, tʉ́ŋe tuŋó jú ńcwoŋo ńjúʼu shwóŋè gie ɔ̀ ka ziʼí ńzsé.",Apply yourself to discipline
"Te pɔ́g páʼ ngwɔ́ ɔ̀ zába pwó na múɔ na ntí gie ɔ̀ lɔgɔ siŋte yé siŋte, ɔ̀ lɔɔn ńdɔgɔ tsemé mmó ńcúɔ ntsẅɛ̀ʼ ye, mbà à te kwé wɔ́.",Don’t withhold discipline from a youth;
"Ɔ̀ lɔɔn ńgÿo púʼu, mbà á ge gÿo à tsẅɛ́, á le gʉa né láʼa mepfó wɔ́","Punish him with a rod,"
"Míŋ wɔ̀ɔn, ntʉ́m gú lɔɔn ńgẅiin zsénò, mbà wɔ́ɔn ntʉ́m ge gẅiin lekág.","My son, if your heart is wise,"
"N ge pú gwɔ́ tsɛ̀ɛ ntʉ́m mèŋ, é ne kága, á fʉ̀ʼ gie n ge gÿo júʼ ɔ̀ ne ńgɔɔn nò gie áa ndʉŋndʉŋ.",My innermost being will celebrate
"Pɔ́ɔn le tsɔ́ɔn nò pʉ̀a tepòŋ, tà ńcʉ́ʼ púʼu, ɔ̀ gwɔ́ fʉ̀ʼ ntsèm ńké ne ḿbɔ́gɔ jú pɔ́ Cʉ̀apʉ̀a.",Don’t let your heart envy sinners;  
"Á nue mú melyɛʼɛ́ láʼ mbòŋo ée mvfò gù, ajú mmó gie ɔ̀ ne ńzẅíʼte, á le gÿo ńcʉa sẅɛ̀ɛ wɔ́.","For then you will have a future,"
"Míŋ wɔ̀ɔn, júʼu mmó gie n gee ngɔ̌ɔn, ńzsé ngie ɔ̀ ge gwɔ́ nzsènò, à tsege gú na mánzsè gẅie aa ndʉŋndʉŋ.","Listen, my son, and be wise;"
"Te cʉ́me kwò pà núnú melùʼ, kà nùɔ ngàŋa shÿòonte wɔ́ɔ.",Don’t associate with those who drink too much wine  
"Á nue nyìŋ gẅie áa núnú melùʼ pɔ́ ngàŋa shÿòonte, mé téen ńdáʼa ḿmaʼa wɔ́b tà mêngáb tsɔ́gɔ wɔ́, epʉ̀a pie é kwoŋo lelɔ́g, ge gÿo maʼ metsyàg nzsǒ.","For the drunkard and the glutton will become poor,"
"Zẅíʼte mmó gie tá gù gẅie à la zyé gú, à ne ńgɔɔn. Te ké ńgwágte nò na má gù á fʉ̀ʼ gie à ge gÿo gwɔ́ tà zẅiŋ.","Listen to your father who gave you life,"
"Pi kúʼte pɔ́ nò gie áa nénʉ́, tà pi gwáʼ, pi gẅiin zsénò, ńkúʼte mentÿɔgɔ́, ńgẅiin legye.","Buy #— #and do not sell #— #truth,"
"Múɔ gẅie aa ngàŋa nò nénʉ́, lekág aa ntʉ́m tá we tɛʼ, nyìŋ gẅie à zyé nzsènò, á gwɔ́ shÿó mbòŋo.","The father of a righteous son will rejoice greatly,"
"Ná shÿó mbwó tá gù pɔ́ má gù lénéŋe ńkág kág, má gú zɔ la zyé gú, ɔ̀ gẅiin légÿo á néŋe né lekág.","Let your father and mother have joy,  "
"Míŋ wɔ̀ɔn, tÿɔ́g ntʉ́m gú na mèŋ, lɔgɔ lekág ńgiŋe na mekwò mɔ́ɔn.","My son, give me your heart,"
"Zsé jú mboŋó ngie, káatÿǒ manzwě pɔ́ manzwě gẅie à te nzwě gù wɔ́, pɔ́ pú ńgwɔ́ pɔ́ páʼ tɔ́ɔn gie á meʼe ssé, mbɔɔ páʼ ntse ntǔŋ gẅie é kʉ́mte kʉmté.","For a prostitute is a deep pit,  "
"Pɔ́ tyé metwó nzsè, ńnuŋe nzòŋ páʼ metsǒŋ la, mbàŋa tà gyɔ́ɔn ee wó gie pɔ́ ka gÿo, pɔ́ te gíŋe ńzsé pɔ́ ndàʼ mezwě pɔ́b wɔ́.","indeed, she sets an ambush like a robber  "
"Mé gɔɔn ngie wɛ̂ɛ! Né pawɔ̌? Ńgɔɔn ngie waye! Né pawɔ̌? Epʉ̀a pie é faʼa shwǒŋ, é faʼa mentsaŋ ée pawɔ̌? Epʉ̀a pie é gẅiin mefʉ̌ŋ té zsé jʉʼ gie é fóo wó, ée pawɔ̌? Epʉ̀a pie menÿɔ́g paŋa twó pɔ́b páʼ metse, ée pawɔ̌?",Who has woe? Who has sorrow?
"Ée pʉ̀a pie é lɔgɔ lénú melùʼ ńgÿo yɔ́b nò ntsèm, ée pʉ̀a pie é gwate melùʼ, ńnúu.",Those who linger over wine;
"Te gyá melùʼ na ntí gie é lɔg mbòŋ, ḿbiŋ fuʼu tsɛ̀ɛ ntúʼ púʼu. É gwaa cwóŋo gág nyìŋ, ńne ḿbʉ́le pʉlé.","Don’t gaze at wine because it is red,  "
"Táʼ, ńgwaa zsote, ńtsɔ́gɔ ngàŋ páʼ mbɔ̀ɔn la, ńdúmo yé páʼ nnúmendóŋ.",In the end it bites like a snake
"Ɔ̀ ge cʉ́ʼ gyá shúm e tele tele, ɔ̀ cʉ́ʼ ńgɔɔn pɔ́ menò mie é té tyé.","Your eyes will see strange things,"
"Ɔ̀ ge gÿo gwɔ́ páʼ nyìŋ gẅie á nuŋe soŋ mí, é gwɔ́ páʼ nyìŋ gẅie à kile tÿǒ nzèm kanúʼ.",You’ll be like someone sleeping out at sea
"Ɔ̀ ge gɔɔn gie: mé ka cúɔ wɔ́ɔn táʼ, n te ne ńjúʼu tsɔ́ mmó wɔ́; mé ka tsẅiŋe wɔ́ɔn táʼ, á te ne ńgyáŋa wɔ́ɔn mɔ́; ɔ̀ ge gwɔ́ tà zyeen, é zɛ́te pɔ́ mmó gie ɔ̀ ge nú.","“They struck me, but    I feel no pain!"
