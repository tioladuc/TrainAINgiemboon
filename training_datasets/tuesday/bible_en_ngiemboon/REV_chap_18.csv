ngiemboon,en
"N gyá sɔɔn shúm tà ńtsẅé jʉʼ, e Ssé gíŋ ńnyɛ́ʼ nÿɔ́g mɔ́ɔn, n gyá wetsɔ̌ Cÿɔ́ʼ Ssé fó tÿǒ lepwó ésẅɛ́ʼ, esé lefùɔ fáŋ tɛʼ, awe shʉ́shÿɔ́g pú ńkyɛʼɛ ndùmo ssé tsetsáʼ. ","After this I saw another angel with great authority coming down from heaven,   and the earth was illuminated by his splendor. "
"Á lɔg ngyè tetʉ̂ ńgɔɔn ngie: «À kéen ńgwe ssé. N gɔ̌ɔn ngie à kéen ńgwe ssé. N gɔɔn máamáa tÿǒsoŋo Mbambilonia. Mbambilonia kéen ńcʉ́ʼ mbʉ̀a messé tepòŋ, ńcʉ́ʼ nkʉ̀a mezẅìge tepòŋ ntsèm, mbɔɔ ye meshʉ̌ŋ pâ menɔ̀ɔn pie ée nzse lépfɛ́ɛ wɔ́b, pɔ́ piŋ sẅile sẅile, ",He called out in a mighty voice:
"ńgwe ssé púʼu, á nue, mengwòŋ ntsèm kéen ńnú melùʼ mpfwɔ̀ʼ mé tɛʼ, á nue pâ mefùɔ ndùmo ssé tsetsáʼ kéen ńgÿo mpfwɔ̀ʼ, mbɔɔ páʼ patáŋa metʉ̌a pie ée ndùmo ssé tsetsáʼ kéen ńcʉ́ʼ megàŋ nkáb, ńzẅɛ́ʼɛ páʼ à ka gẅiin shúm kẅìŋ é gyɔ́ɔn tɛʼ.»",For all the nations have drunk  
"N júʼ yetsɔ̌ ngyè fó tÿǒ lepwó ńne ńgɔɔn ngie: «Epʉ̀a pɔ́ɔn, pi fó tsɛ̀ɛ yɔɔn tÿǒsoŋ ńkẅɛ, ḿbɔ́gɔ gẅí légÿo menò tepòŋ páʼ yé, ńzsé ngie ngʉ̀ngʉ̀ ntí ntí gie e ge kúu na yé, e te kúu gẅí wɔ́. ",Then I heard another voice from heaven:
"Ngʉ̀ngʉ̀ ntí ntí ge kúu yé, á nue à kéen ńcub menò tepòŋ na metsɔ́ cub tà é kwɔ́ʼ tà ńkúu tÿǒ lepwó. Mbɔɔ páʼ e Ssé kéen ńkímte menò mé mie à gwǎa ńgÿo, é té tyé ndʉŋndʉŋ wɔ́. ","For her sins are piled up   to heaven,  # 18:5 Jr 51:9"
"Pi gíŋ ńgÿo na yé páʼ à ka zɔɔn ńgÿo yé na petsɔ́ pʉ̀a. Pi cʉ́ʼʉ légÿo, ammó gie à ka gÿǒ na petsɔ́ pʉ̀a tàʼ legʉ̀a, pi gÿo na yé ngʉ̀a mbʉ́a. Ntúʼ gie à ka néŋ melùʼ ntʉtʉ tsoló, ńná né petsɔ́ pʉ̀a, pi néŋ mé tsoló, e gwɔ́ mie é tʉ ńcʉa mɛ̌ ngʉ̀a mbʉ́a. ","Pay her back the way she also paid,  "
"À lɔɔn ńgwɔ́ gie à ka fǎŋ lêkɔ́ wɔ́ɔ, ńgwɔ́ tsɛ̀ɛ shúm kẅìŋ lêkɔ́ wɔ́ɔ, pi ná ye ngʉ̀ngʉ̀ pɔ́ púʼu, ńgíŋ ńgÿo á lʉa legwé pɔ́ púʼu. Á nue à ka ne ńgɔɔn tsɛ̀ɛ ntʉ́m wé ngie: “À néŋe na lʉŋe memáfùɔ, ngie à te mpfɔ̌g wɔ́, ngie à te láʼa tsɔ́ lyɛ̌ʼ tá lʉa legwé wɔ́.” ","As much as she glorified herself and indulged her sensual and excessive ways,"
"Páʼ à ka ne ńgɔɔn púʼu la, ngʉ̀ngʉ̀ ntí ntí gie mé la nyɛte ńtíi yé, e ge tóo na yé pɔ́ tàʼa lyɛ̌ʼ, é gwɔ́ lékwé, é gwɔ́ lélʉa legwé, é gwɔ́ gwáŋa, mé piŋ ńdɔg mmɔ̌g ńtuɔ yé. Á nue Cʉ̀apʉ̀a Ssé gẅie à ŋaga yé, à gẅiin metʉ̀.»",For this reason her plagues will come in just one day —
"Púʼu la, mefùɔ pie ée ndùmo ssé tsetsáʼ ntsèm, é pie pâ pɔ̌ kɔ́ɔn ńzɔ́gɔ ńgÿo mpfwɔ̀ʼ, ńzɔ́gɔ ńgẅiin shúm meshùm, pɔ́ kɔ́ʼ legwé ńdʉa yé, á fʉ̀ʼ gie pɔ́ ge gÿo gyá à ne shÿó, endyé mmɔ̌g ne ńkwɔ́ʼɔ. ",The kings of the earth who have committed sexual immorality and shared her sensual and excessive ways will weep and mourn over her when they see the smoke from her burning. 
"Pɔ́ ge gÿo tyé pɔ́ tàa ngʉ̀a shʉ̀shʉ̀a, á nue pɔ́ ne ḿbɔ́gɔ ngʉ̀ngʉ̀ gie e kǔ yé, é ne gɔɔn ngie: «Ndòon ee twó gù. Ndòon ee twó gù. Gù máamáa tÿǒsoŋ Mbambilonia. Ɔ̀ kaa wó tɛʼ. Ndòon jù gwǒon gú, é ge gwaa cʉa tàʼ nèm, mbà ɔ̀ mǎg.»","They will stand far off in fear of her torment,   saying,"
"Patáŋa metʉ̌a pie ée ndùmo ssé tsetsáʼ ge gÿo néŋe tetʉ́a legwé, é ne lʉa, á nue mé cʉ́ʼʉ ńjúu shúm sie pɔ́ lɔgɔ setímà ńkaa ńdɔgɔ ńtóo wɔ́, ","The merchants of the earth will weep and mourn over her, because no one buys their cargo any longer #— # "
"é shúm páʼ tʉ̌ ngɔ̂ɔ, mbɔɔ tʉ̌ nkáb. Eshúm páʼ metóon pie ée petʉ̀nzẅìŋ, mbɔɔ metɔgɔ́tsye, mbɔɔ menzsǒ mie é fɔ́g tɛʼ, mbɔɔ mie é paŋ paŋ, mbɔɔ menzsǒ meselɛ̂g, mbɔɔ mie é paŋa lê gʉ̂m, mepeláŋ mie éfóo na tsɔ̌ ntí tÿǒ gie mé té lwo ńgyá wɔ́, mbɔɔ yɛ̌ ntí mmó wɔ́ gie mé la lɔg lesoŋ shÿɔ́ɔ ńnyɛte, mbɔɔ yɛ̌ ntí mmó wɔ́ɔ gie mé lɔgɔ tÿǒ gie nzẅìŋ ée mǒ tɛʼ ńnyɛte, mbɔɔ gie mé lɔgɔ tʉ̌ ŋwʉ̀ ńnyɛte, mbɔɔ gie mé lɔgɔ kwàʼ tʉ̌ ńnyɛte, lâ gie mé lɔgɔ tsɔ̌ ntí tóon gie mé tóŋo lê máambèle ńnyɛte. ","cargo of gold, silver, jewels, and pearls; fine linen, purple, silk, and scarlet; all kinds of fragrant wood products; objects of ivory; objects of expensive wood, brass,   iron, and marble; "
"Ammó páʼ tsɔ̌ ntí shúm nnáʼ, páʼ gie mé tóŋo lê kanɛɛ, mbɔɔ laméndɔ̀ɔn ntí ntí, lé lìi lâ tsɔ́ shúm sie mé tuɔ, lé melùʼ, lé mevɛ́, lé pfɔ̌b, lé ngesáŋ ntsíŋ, lé mefòŋ, lé menjʉ̀njÿò, lé melÿóon lâ mekélêg, lâ puʼ ye ńjú jǔ mbɔɔ ye ncù.","cinnamon, spice,   incense, myrrh,  # 18:13 Or perfume and frankincense; wine, olive oil, fine flour, and grain; cattle and sheep; horses and carriages; and slaves #— #human lives.  # 18:13 Gn 36:6; Nm 31:32–35; 1Ch 5:21; Ezk 27:12–22"
"Patáŋa metʉ̌a ne ńgɔɔn na tÿǒsoŋ ngie: «Ntɔ̌ɔn tÿǒ we paŋ gẅie ɔ̀ ka ne ńtsɔ́ɔn légẅiin pǔ shÿó mbʉ̀a gù tà ḿmag. Eshúm ntsèm sie ɔ̀ ka gẅiin, é gwɔ́ sie mé lɔɔn ńgẅiin té poŋ, é cʉŋte, mbɔɔ sie é néŋe neŋé, é pǔ ḿmaga mbwó gù, mé piŋ te láʼ gíŋ gyá sɛ̌ shúm wɔ́.» ",The fruit you craved has left you.
"Patáŋa metʉ̌a pie é la sẅiŋ pɔ́ shúm sɔ̌ɔn mbwó yé, tá ńdɔg ńcʉ́ʼ megàŋ nkáb ge gÿo tyé pɔ́ ngʉ̀a shʉ̀shʉ̀a, é ne pɔ́gɔ ngʉ̀ngʉ̀ gie e kǔ yé, é ne kɔ́ʼɔ legwé lʉa, ","The merchants of these things, who became rich from her, will stand far off in fear of her torment, weeping and mourning, "
"é ne gɔɔn ngie: «Ndòon ee twó gù, ndòon ee twó gù, gù máamáa tÿǒsoŋ gẅie ɔ̀ kɔ̌ɔn ḿmaʼa mefɔ́gɔ nzsǒ, ḿmaʼa mie é paŋ paŋ, lâ mie é paŋa lê gʉ̂m, ńdɔgɔ shúm ngɔ̂ɔ ńkẅiŋe mbùm jù, mbɔɔ metóon petʉ̀nzẅìŋ, mbɔɔ metɔgɔ́tsye, ","saying,"
mé lɔ̌g pɔ́ tàʼ nèm wémɔʼɔ́ ńcʉŋte kɔ̀ɔkɔ́ɔ fùʼ wɔ́ɔ gie á kaa mbwó gù!»,for in a single hour
"ńne ńgyá ndyé mmɔ̌g gẅie é fóo na tÿǒsoŋ páʼ á ne shÿó, ńne ńgaʼte ńgɔɔn ngie: «Yɛ̌ tÿǒsoŋ kaa gwɔ́ gie á lɔɔn ńgwɔ́ á gwɔ́ páʼ máamáa tÿǒsoŋ!» ","as they watched the smoke from her burning and kept crying out, “Who was like the great city? ”   "
"Pɔ́ la ne ńŋwaa pfepfɔ́b ńdɔgɔ ńdɔɔn twó sɔ́b, ńne ńkɔ́ʼɔ legwé ńgaʼte ńdʉa ńgɔɔn ngie: «Ndòon ee twó gù, Ndòon ee twó gù, gù máamáa tÿǒsoŋ gẅie ɔ̀ ka gẅiin nkáb tɛʼ, ḿbiŋ ńne ńjúʼu mboŋó, ńgíŋe ńgÿo epʉ̀a pie é gẅiin melánzì tsɛ̀ɛ ntse tépàa cʉ́ʼ megàŋ nkáb, á yɛ̂, mbà ɔ̀ lɔ̌g pɔ́ tàʼ nèm wémɔʼɔ́ ńcʉ́ʼʉ kwòŋotsẅɛ lɛ̂!»","They threw dust on their heads and kept crying out, weeping, and mourning,  "
"Mé ne ńdʉa Mbambilonia, táʼ, á gʉa na pi tÿǒ lepwó, pi kág kág ńtí páʼ á gwě ssé. Mbɔɔ pi pʉ̀a Ssé, pi lâ megàŋntúm lâ pantsẅìnkʉ̀ Ssé, pi kág gí. Á nue e Ssé ŋagá yé na nò tepòŋ gie à ka gÿo na pi.","Rejoice over her, heaven,"
"Atsɔ̌ cÿɔ́ʼ Ssé gẅie à gẅiin metʉ̀ tɛʼ leen ńké ńkaa tsɔ̌ máamáa tóon, á zɛ páʼ lùŋo mesaŋá la, ńgwaa zéʼe maʼa tsɛ̀ɛ ntse tépàa, ńne ńgɔɔn ngie: «Á lɔɔn ngwɔ́ gie mé zeʼé wɔɔn tóon, ḿmaʼ, á gwe ntse lê tʉ̀ lêkɔ́ wɔ́ɔ, mbà áa ndʉŋndʉŋ páʼ mé ge gÿo zéʼe gù Mbambilonia, máamáa tÿǒsoŋ, é maʼ, ɔ̀ gwe jú púʼu. Mé piŋ le láʼ ńgíŋ ńgyá gú wɔ́. ","Then a mighty angel   picked up a stone like a large millstone and threw it into the sea, saying,"
"Mbɔɔ páʼ mé téen ńdáʼa ńgíŋe ńjúʼu ngyè papúʼ tsɔ̌ ntí kèkÿɛ̀, á mbʉ̀a gù wɔ́, é ké le ye papúʼ leluŋó lâ ye patóŋo mándèle mbɔɔ ye patóŋ ntaŋ á mbʉ̀a gù júʼ. Mé le gíŋ ńgyá tsɔ̌ ngàŋlevfò mbʉ̀a gù wɔ́. Tà mbɔɔ gẅie à faʼa pɔ́ yɛ̌ fàʼ wɔ́ɔ. Mé le gíŋ ńjúʼ páʼ mé lɔgɔ lùŋo ńgwɔʼɔ mmó mbʉ̀a gù wɔ́. ","The sound of harpists, musicians,"
"Akyɛ̀ʼ gie á fóo na lâm á téen ńdáʼa ńgíŋe ńkyɛʼɛ jʉʼ mbʉ̀a gù wɔ́. Mé ké le gíŋ ńjúʼ ngyè ndúm nzwěngʉ̀ wɔ́, é ké le ye nzwěngʉ̀ júʼ. Mé lěen ńjúʼu wɔ́ púʼu, á nue pʉ̀a pie é kɔ́ɔn ńtáŋa metʉ̌a gù, é kaa memǎa pʉ̀a ndùmo ssé tsetsáʼ. Ɔ̀ lɔg mekàŋ mú ńdʉte mengwòŋ ntsèm.» ",the light of a lamp
"Mbɔɔ nue mé ka tóo mbʉ̀a gù, ńgyá metse pantsẅìnkʉ̀ Ssé, ńgyá me pʉ̀a Ssé mbɔɔ me pʉ̀a metsèm pie mé la zẅéte wɔ́b ndùmo ssé tsetsáʼ.","In her was found the blood of prophets and saints,  "
